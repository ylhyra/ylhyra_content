title = Text:Guðrún Lárusdóttir/Systurnar/1
redirects =
>>>>

{{start|Text:Guðrún Lárusdóttir/Systurnar/1}}
{{book|
Það var sólbjartur sunnudagur og systurnar á Hamri sátu í brekkunni við sveitabæinn og bjuggu til blómakrans.

„Sjáðu hvað keðjan mín er orðin löng“, sagði eldri systirin.
„Heldurðu að hún verði ekki falleg þegar ég er búin að skreyta hana með fleiri blómum?“

Rósa litla, sem var miklu yngri, horfði með aðdáun á handverk Önnu systur sinnar.
Henni gekk ekki nærri því jafn vel með sinn krans, stilkarnir brotnuðu eða klofnuðu hjá henni, svo að það var ómögulegt að búa til hring úr þeim, þó gerði hún sitt besta.

„Elsku Anna mín, hjálpaðu mér“, sagði hún.
„Mig langar svo mikið að búa til fallegan krans hana mömmu.“
}}
{{end}}