---
title: Strætó
tags:
- Culture
license: CC0
level: A1
---

<Book audio="Strætó.mp3">
[[File:Strætó.JPG|thumb]]
„Strætó“ er stytting á orðinu „strætisvagn“. Svona „-ó“ endingar eru nokkuð algengar í íslensku, til dæmis er hægt að stytta orðið „kærasti/kærasta“ í „kæró“.

Allavega, á Íslandi eru hvorki til lestir né neðanjarðarlestir (það búa ekki nógu margir á Íslandi til þess að lestir borgi sig), þannig að besta leiðin til að ferðast á milli staða er með strætó. Það er mjög auðvelt að taka strætó í Reykjavík, það er líka hægt að taka strætó í mörgum bæjum úti á landi en þeir ferðast ekki jafn oft þar. Strætóar eru gulir á Íslandi. 

Það er smá flókið að kaupa miða í strætó. Það er ekki hægt að mæta í strætó og borga með debetkorti, það kemur mörgum á óvart. Það er hægt að borga með peningum, en það er ekki hægt að fá pening til baka. Besta leiðin til að kaupa miða er að sækja strætó-appið og vera búinn að borga áður en maður fer upp í strætó.
</Book>
[[File:How long to wait for the bus? (5694320376).jpg|center|700px]]

'''Further reading'''
* [[-ó endings|A list of words with -ó endings]]

