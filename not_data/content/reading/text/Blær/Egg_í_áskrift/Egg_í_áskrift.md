---
title: Blær/Egg í áskrift
reviewed: no
typos fixed: true
---
<vocabulary>
</vocabulary>
{{Blær styles}}
{{Blær|https://blaer.is/grein/landn%C3%A1msh%C3%A6nuegg}}

<div class="book" data-translate=true>

  <div class="blaer article">

    <div class="post-header">
      <div class="header-text">
        <h1>Egg í áskrift</h1>
        <h2>Heimsókn til Júlíusar bónda á Þykkvabæ sem býður fólki að fóstra hænur og fá egg í áskrift</h2>
      </div>
    </div>

    <div class="image-box image-box-medium">
      <Image src="Blaer_egg_i_askrift_1-1-8_2.jpg"/>
    </div>

    <div class="article-entry">

      <i>Júlíus Már bóndi á Þykkvabæ hefur tileinkað lífi sínu því að varðveita stofn íslensku landnámshænunnar.
        Júlíus er bóndi til margra ára en hefur unnið að uppbyggingu búsins á Þykkvabæ eftir skæðan bruna á gamla
        bænum sínum á Tjörn í Vatnsnesi. Þar fórust á þriðja hundrað landnámshænur og þurfti Júlíus að yfirgefa
        bæinn í kjölfarið eftir að landbúnaðarráðuneytið úthlutaði lóðinni annað. Áður tókst honum þó að bjarga um
        hundrað eggjum frá bruna og koma þeim fyrir í útungunarvél nágrannans. Tíu hanar lifðu af sem voru
        staðsettir í öðru húsi en hænurnar. Þannig varðveittist stofninn og varð að þeim 230 hænum
        <!-- TODO Á þetta orð heima hér? --> sem hann er í dag. Júlíus var ákveðinn í að halda ótrauður áfram; rækta
        stofninn og dreifa honum í borgir og bæi. Til þess er Júlíus með opið bú þar sem öllum gefst færi á að sjá
        fuglinn í sínu rétta umhverfi, fræðast um hann og vonandi heillast. Öllum stendur auk þess til boða að kaupa
        sér hænu eða egg, leigja hænu eða taka í fóstur. Starfsemin á Þykkvabæ er rekin af ástríðu og einskærri
        væntumþykju til stofns íslensku landnámshænunnar.</i>

      <div class="image-box image-box-medium">
        <Image src="Blaer_egg_i_askrift_1-1-14_2.jpg"/>
      </div>

      Júlíus tók á móti okkur umkringdur skrautlegum hænum á túnfæti bæjarins eftir að við höfðum tekið nokkrar
      rangar beygjur og átt við hann misheppnuð símtöl þar sem hann reyndi að vísa okkur til vegar. Lítið var um
      spjall fyrst um sinn þar sem hænurnar sáu alfarið um masið. Gríðarlegt líf og fjör einkennir þessa litprúðu
      fugla sem ganga frjálsir um túnið.

      <div class="image-box image-box-large">
        <video poster="/api/content?title=File:Blaer_egg_i_askrift_hæna-labba.png" autoplay="" loop="" muted="true">
          <source src="/api/content?title=File:Blaer_egg_i_askrift_hæna-labba.webmhd.webm" type="video/webm">
          <source src="/api/content?title=File:Blaer_egg_i_askrift_hæna-labba.iphone5.mp4" type="video/mp4">
        </video>
      </div>


      Aðspurður hvort hann eigi sér einhverja uppáhalds hænu segir Júlíus þær allar vera frábærar á sinn hátt.
      Hver hafi sinn karakter. Flestar eiga þær sér nafn en sjálfur heldur hann á Dröfn, afar rólegri kelirófu.
      Júlíus segir landnámshænurnar gjörólíkar þeim hefðbundnu verksmiðjuhænum sem kallist „ítalinn“.
      Landnámshænan er hörð af sér, segir hann og með mikla sjálfsbjargarviðleitni. Hún sé auk þess litrík,
      skapmikil og verpi mun gómsætari eggjum.


      <div class="images-two-up">
        <div class="image-box image-box-half">
          <Image src="Blaer_egg_i_askrift_1-1-6_5.jpg"/>
        </div>
        <div class="image-box image-box-half">
          <Image src="Blaer_egg_i_askrift_1-1-2_11.jpg"/>
        </div>
      </div>


      „Hérna fær landnámshænan að vaxa og dafna en hún getur orðið allt að sjö ára gömul. Verksmiðjufuglinn fær
      hins vegar aðeins að lifa í tvö ár innilokaður í búri. Þar eru þær margar saman án þess að sjá nokkurn
      tímann dagsljós. Þær eru keyrðar út og síðan lógað. Húsin eru sótthreinsuð og nýjar hænur keyptar í
      staðinn.“

      <blockquote>„Þetta er víst það sem markaðurinn vildi. Fleiri egg, meira kjöt og það ódýrt.“</blockquote>

      <div class="image-box image-box-medium">
        <Image src="Blaer_egg_i_askrift_1-1-12_3.jpg"/>
      </div>

      Starfsemin á Þykkvabæ hefur blómstrað síðustu ár en Júlíus er kominn með um sextíu áskrifendur eða
      fósturforeldra. Með því að [http://www.landnamshaenan.is/haenaifostur.html gerast fósturforeldri]
      landnámshænu ertu að styðja við ræktun stofnsins. „Frá hænunni færðu um 20 egg á mánuði yfir tveggja ára
      tímabil sem þú getur sótt í [http://frulauga.is/ frú Laugu] eða samkvæmt öðru samkomulagi við mig. Alltaf má
      heimsækja hænuna, sjá hvernig hún býr, halda á henni og verja tíma með henni. Að taka hænu í fóstur kostar
      25 þúsund krónur en laun tek ég engin og sé um hænuna sem mína eigin. Ég sendi út fréttatilkynningar og hver
      veit nema hænan sendi þér jólakort.“

      <div class="image-box image-box-medium">
        <Image src="Blaer_egg_i_askrift_1-1-21_1.jpg"/>
      </div>

      Júlíus segir að það sé stöðugt að aukast að fólk hafi hænur við heimili sitt í borginni. Það eina sem þær
      þurfi sé kofi, ílát og ást. „Það er svipað að halda hænu og að halda kött. Þú kemst auðveldlega í burtu í
      nokkra dag ef skilið er eftir nóg af fóðri.“ Hjá Júlíusi fást daggamlir ungar á aðeins þúsund krónur
      stykkið. Verðið er lágt, segir hann vegna þess hversu neðarlega hænur séu í virðingarstiganum. „Áður fyrr
      áttu húsfreyjurnar hænurnar og sáu um þær. Drengjum í sveitum þótti hins vegar niðrandi að vera beðnir um að
      fara út í hænsnakofa til að tína egg. Það var skýr kynjaskipting á bæjum og viðhorf sem ríkja að vissu leyti
      enn þann dag í dag. Því er hænan ekki metin meira en þetta.“


      <div class="image-box image-box-large">
        <video poster="/api/content?title=File:Blaer_egg_i_askrift_hænur-borða.png" autoplay="" loop="" muted="true">
          <source src="/api/content?title=File:Blaer_egg_i_askrift_hænur-borða.webmhd.webm" type="video/webm">
          <source src="/api/content?title=File:Blaer_egg_i_askrift_hænur-borða.iphone5.mp4" type="video/mp4">
        </video>
      </div>


      Fyrir þá sem eru ekki tilbúnir til að fjárfesta í hænunni stendur til boða að leigja hænur yfir lengri eða
      skemmri tíma. „Þetta gerði ég í raun til þess að kynna fuglinn og ná betri dreifingu á honum. Ef þú síðan
      kemst að því að þetta er ekki fyrir þig eða þú sérð ekki fram á að framfleyta fuglinum lengur þá rennur
      leigusamningurinn út og hænan kemur aftur til mín.“

      <div class="image-box image-box-medium">
        <Image src="Blaer_egg_i_askrift_1-1-13_3.jpg"/>
      </div>

      Júlíus segir eggin frá landnámshænunni vera lífræn með rauðu sem líkist mandarínu á litinn. Bragðið sé auk
      þess mun sterkara og fyllra en af hefðbundnu eggi. „Þegar landnámshænan er í fullu varpi skilar hún frá sér
      eggi á dag, ellefu mánuði ársins. Einn mánuð notar hún til þess að skipta um fiður. Þær byrja yfirleitt að
      verpa um 5-6 mánaða gamlar og verpa ljómandi vel þar til þær eru orðnar þriggja ára en þá fer aðeins að
      hægja á. Engin hér er eldri en fjögurra ára svo þær klifra flestar upp í hólfin daglega og verpa.“

      <div class="image-box image-box-medium">
        <Image src="Blaer_egg_i_askrift_1-1-10_3.jpg"/>
      </div>

      <blockquote>„Skemmtilegt er að fylgjast með því hvaða hólf eru vinsælust hjá þeim. Stundum safnast fyrir 15
        egg í einu hólfi á meðan hólfið við hliðina á stendur autt, alveg merkilegt.“
      </blockquote>

      <div class="image-box image-box-large">
        <Image src="Blaer_egg_i_askrift_1-1-7_4.jpg"/>
      </div>

      Á Þykkvabæ fá fuglarnir lífrænt fóður en Júlíus segir þær vera alætur. „Þær ganga svo langt að borða hver
      aðra. Ef ein ferst um nóttina þá eru inneflin toguð úr henni og étin. Það er ekki falleg sjón svona á
      morgnana. Það má segja að hænsnin séu lifandi endurvinnslur en hægt er að gefa þeim alla afganga frá
      heimilinu; kartöflur, grænmeti og ávexti. Dritið þeirra er síðan hinn besti áburður sem selst dýrum dómum.“
      Á veturna segist Júlíus gæta þess að gefa þeim lýsi og vítamín. „Þessar eru hörkutól og fara út í hvaða
      veðri sem er. Landnámshænan lætur ekki veður- og fóðurbreytingar hafa áhrif á sig ólíkt verksmiðjufuglinum.“

      <div class="image-box image-box-medium">
        <Image src="Blaer_egg_i_askrift_1-1-20_1.jpg"/>
      </div>

      <div class="image-box image-box-large">
        <Image src="Blaer_egg_i_askrift_1-1-16_1.jpg"/>
      </div>

      Yfir kaffi og súkkulaði sammælumst við gestirnir um að okkur vanti fleiri hænur í líf okkar. Eftir að hafa
      komið í heimsókn og fræðst um þessa ágætu fugla er alls ekki svo fráleitt að stofna til bús í bakgarðinum.
      Þá er hægt að leigja nokkrar hjá Júlíusi og sjá síðan til. Það er ekki hægt annað en að dást að ástríðu
      bóndans og smitast af hrifningu hans á landnámshænunni. „Móttóið okkar hérna er: Fallegir og heilbrigðir
      fuglar, góður og stoltur ræktandi og ekki síst hamingjusamur kaupandi,“ segir bóndinn að lokum.

    </div>
  </div>
</div>

<div class="sans-serif center-text">
  Text by [https://blaer.is/profill/svanhildur Svanhildur Gréta]<br/>
  Images by [https://blaer.is/profill/julia Júlía Runólfsdóttir]
</div>


{{Copyright/Blær}}

<!-- TODO: Laga "og sem hann er í dag" -->
