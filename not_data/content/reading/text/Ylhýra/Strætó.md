---
title: Strætó
tags:
- Culture
license: CC0
level: A1
reviewed: no
---
<vocabulary>
stræti
strætó
að stytta
orð
svona
nokkuð
algengt
íslenska
til dæmis
hægt
kærasti
allavega
hvorki
að vera til
lest
fyrir neðan
jörð
að búa
nógu
margir
til þess að
að borga sig
þannig
bestur
leið
að ferðast
á milli
staðir
mjög
að taka
líka
bæir
úti á landi
jafn
oft
þar
gulur
smá
flókið
að kaupa
miði
ekki
að mæta
að borga
kort
að koma á óvart
peningar
að fá til baka
að sækja
búinn
áður en
að fara
upp
</vocabulary>

<Book audio="Strætó.mp3">
<Image src="Strætó.JPG" position="right"/>
„Strætó“ er stytting á orðinu „strætisvagn“. Svona „-ó“ endingar eru nokkuð algengar í íslensku, til dæmis er hægt að stytta orðið „kærasti/kærasta“ í „kæró“.

Allavega, á Íslandi eru hvorki til lestir né neðanjarðarlestir (það búa ekki nógu margir á Íslandi til þess að lestir borgi sig), þannig að besta leiðin til að ferðast á milli staða er með strætó. Það er mjög auðvelt að taka strætó í Reykjavík, það er líka hægt að taka strætó í mörgum bæjum úti á landi en þeir ferðast ekki jafn oft þar. Strætóar eru gulir á Íslandi.

Það er smá flókið að kaupa miða í strætó. Það er ekki hægt að mæta í strætó og borga með debetkorti, það kemur mörgum á óvart. Það er hægt að borga með peningum, en það er ekki hægt að fá pening til baka. Besta leiðin til að kaupa miða er að sækja strætó-appið og vera búinn að borga áður en maður fer upp í strætó.
</Book>
<Image src="Beðið eftir strætó.jpg" width="700"/>

'''Further reading'''
* [[-ó endings|A list of words with -ó endings]]
