---
title: Bláa lónið
tags:
- Culture
license: CC0
reviewed: no
level: A2
---
<vocabulary>
fyrir sunnan
skagi
að líta út
eins og
fótur
að heita
ferðamenn
að þekkja
helst
tveir
hlutir
flugvöllur
blár
mjög
fallegur
sem
umkringdur
hraun
vatnið
ljósblár
næstum því
hvítur
þægilegur
líka
húðin
flestir
að reikna með
náttúrulegur
reyndar
svo
að koma
jörð
hiti
virkjun
nágrenni
nágranni
nokkrir
hundrað
metrar
niður
að ná í
að sjóða
að nota
að búa til
rafmagn
eftir það
að renna
út
að innihalda
steinn
efni
steinefni
sérstaklega
ástæða
vinsæll
staður
maður
miði
vika
fyrirvari
ekki beint
ódýrt
að heimsækja
alveg
að vera þess virði
eitthvað
huggulegt
hvítur
úti
</vocabulary>

<Book audio="Bláa lónið.mp3">
<Image src="Bláa lónið.jpg" position="right"/>
<Image src="Suðurnes.png" position="right" caption="Reykjanesskagi"/>
Fyrir sunnan Reykjavík er skagi sem lítur út eins og fótur. Hann heitir Reykjanesskagi. Ferðamenn þekkja helst tvo hluti á Reykjanesskaga: Keflavíkurflugvöll og Bláa lónið.

Bláa lónið er mjög fallegt lón sem er umkringt hrauni. Vatnið í lóninu er ljósblátt, næstum því hvítt, og það er heitt og þægilegt. Vatnið er líka mjög gott fyrir húðina.

Flestir reikna með því að Bláa lónið sé náttúrulegt lón, en það er reyndar ekki svo. Vatnið kemur í raun frá jarðhitavirkjun í nágrenninu. Virkjunin borar nokkurhundruð metra niður í jörðina og nær í sjóðandi heitt vatn sem það notar svo til að búa til rafmagn. Eftir það rennur vatnið út í hraunið.

Þetta sjóðandi heita vatn inniheldur mjög mikið af steinefnum, sérstaklega efnið kísil. Kísillinn er ástæðan fyrir því að vatnið er svona ljóst.

Bláa lónið er mjög vinsæll ferðamannastaður svo að maður þarf að kaupa miða með nokkurra vikna fyrirvara. Það er ekki beint ódýrt að heimsækja það, en það er alveg þess virði. Það er eitthvað svo huggulegt við að vera í þessu hvíta vatni úti í hrauni.
</Book>
