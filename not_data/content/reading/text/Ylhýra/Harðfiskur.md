---
title: Harðfiskur
redirects:
- Text:A1/Harðfiskur
- Text:A2/Harðfiskur
tags:
- Culture
license: CC0
level: A2
reviewed: no
---
<vocabulary>
harðfiskur
að þurrka
þess vegna
harður
svolítið
eins og
sem
að borða
nema
að bæta við
saltið
sykurinn
ekki neitt
bara
þurr
að borða
maður
með
smjör
að vera til
lítill
biti
að þurfa
að setja
snakk
mjög gott
að eiga
þegar
að fara
útilega
fjallganga
áttatíu
prósent
mikið
að verða
saddur
allir
að finnast
góður
því miður
hægt
skóli
vinna
af því að
svo
sterkur
lykt
vondur
</vocabulary>
<Image src="Stockfisch_in_Iceland_2005.JPG" position="right"/>
<Book audio="Harðfiskur.mp3">
Harðfiskur er fiskur sem er búið að þurrka. Þess vegna er hann harður.

Harðfiskur er svolítið eins og „beef jerky“ sem Ameríkanar borða, nema að það er ekki búið að bæta við salti, sykri eða neinu öðru, þetta er bara þurr fiskur.

Oft borðar maður harðfisk með smjöri. Það eru líka til litlir harðfiskbitar sem maður þarf ekki að setja smjör á, þeir eru eins og snakk.

Það er mjög gott að eiga harðfisk þegar maður fer í útilegu eða fjallgöngu. Harðfiskur er áttatíu prósent prótein svo að maður þarf ekki að borða mikið til að verða saddur.

Öllum finnst harðfiskur góður, en það er því miður ekki hægt að borða harðfisk í skólanum eða í vinnunni af því að það er svo sterk lykt af honum. Lyktin er ekki vond, hún er bara sterk.
</Book>
