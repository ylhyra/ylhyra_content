---
title: Þorsteins þáttur stangarhöggs/9
---

<Book>
Hætta þau þessu tali og sofa af um nóttina. Um morguninn vaknar Rannveig er Bjarni tók ofan skjöld sinn og spurði hún hvert hann skyldi.

Hann svarar: „Nú skal skipta virðingu með okkur Þorsteini í Sunnudal,“ segir hann.

„Hversu fjölmennur skaltu fara?“ segir hún.

„Ekki mun ég draga fjölmenni að Þorsteini,“ segir hann, „og mun ég einn fara.“

„Gerðu eigi það,“ segir hún, „að hætta þér einn undir vopn heljarmannsins.“

Bjarni mælti: „Mun þér nú eigi verða þeirra kvenna dæmi er það gráta á annarri stundu er eggja á annarri? En ég þoli oft lengi frýjuorð bæði þér og öðrum en þá stoðar og ekki að letja mig þá er ég vil fara.“

</Book>