---
title: Brennu-Njáls saga/Höskuldur og brennan/10
license: CC0
---

{{start|Brennu-Njáls saga/Höskuldur og brennan/10}}
<Book audio="Njáls saga hluti 10.mp3">
Húsið brennur áfram. Menn Flosa henda vopnum í Njálssyni, en Njálssynir henda vopnunum bara til baka. „Hættið þessu, strákar.“ segir Flosi við menn sína. „Eldurinn drepur þá bráðum.“

Inni í húsinu með Njálssonum er vinur þeirra, Kári. Kári tekur brennandi viðarkubb og kastar honum út á menn Flosa. Þeir hlaupa í burtu. Kári notar tækifærið til að hlaupa út úr brennandi húsinu. Eldurinn kemst í hárið hans og fötin hans. Kári hleypur eins hratt og hann getur, menn Flosa taka ekki eftir honum vegna reyksins. Kári hleypur þangað til hann kemur að læk. Hann stekkur ofan í lækinn.

Skarphéðinn reynir að komast út úr húsinu eins og Kári, en hann nær því ekki. Það er reykur út um allt. Gunnar, vinur Flosa, stendur fyrir utan og fylgist með. „Æ, ertu farinn að gráta, Skarphéðinn?“ spyr Gunnar.

„Nei nei, það er bara smá reykur í augunum á mér.“ svarar Skarphéðinn. 

Gunnar fer að hlæja. „Ég hef ekki hlegið síðan þú drapst frænda minn hann Þráinn.“ segir hann.

„Jæja, hérna færðu þá minjagrip.“ segir Skarphéðinn. Hann tekur tönn upp úr vasanum sínum, tönn sem hann hafði tekið úr Þráni þegar hann drap hann. Skarphéðinn kastar tönninni í Gunnar og tönnin fer beint í augað á honum.

Skarphéðinn reynir aftur að komast út úr húsinu. Hann tekur í höndina á bróður sínum og þeir reyna að komast í gegnum eldinn. Það heyrist hátt hljóð og þakið hrynur.

Flosi og menn hans standa og horfa á eldinn til morguns.
</Book>
{{end}}

{{next|next=Discussion}}

<div class="notes">
'''Summary''': The men who are stilled trapped in the burning house try to escape. One of them, Kári, is successful in escaping. The others die in the fire.  

'''Characters''':

*Flosi: The uncle of the wife of Höskuldur (the man who was killed in earlier chapters).
*Njáll: Main character of the book. An old lawyer who died in the fire in the last chapter.
*Skarphéðinn: Son of Njáll. The one who murdered Höskuldur.
*Kári: The husband of Njáll's daughter, a good friend of the sons of Njáll.
*Gunnar: A friend of Flosi. Is trying to ensure that the sons of Njál die in the fire.
*Þráinn: A friend of Gunnar. Skarphéðinn killed him earlier in the book.

This is a simplified retelling of the following chapters: [https://www.snerpa.is/net/isl/njala.htm#:~:text=%C3%9E%C3%A1%20t%C3%B3ku%20%C3%BEeir%20Skarph%C3%A9%C3%B0inn%20og%20K%C3%A1ri 129, 130]. 

</div>
